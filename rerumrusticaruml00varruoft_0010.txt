IV PRAEFATIO

putavi, discrepantiam potiorem adscivi. In recensendis
autem verbis saepissime a Keilio dissentiendum esse in-
tellexi: nam quamvis illum permulta egregie correxisse
nulla pagina non doceat, saepius tamen ad libros rede-
undum esse putavi le'vitatis et aequabilitatis studio cui ille
nimium tribuerat abiecto aliquoties cum aliis viris doctis
faciens, ut Leone, KVilamowitzio, Reitzensteinio, Ellisio,
Nordeno,Schoellio, paucis quibusdam locis meas coniecturas
recipiens. Sed ne sic quidem hanc iteratam editionem,
quamvis meum nomen praescribi iusserit bibliopola, Keilii
esse desiisse apparatus criticus eos qui utentur facile do-
cebit. Necessitudinem autem inter alteram et priorem
editionem intercedere summam quo magis appareret, de
subsidiis criticis et editionibus quae Keilius exposuit hoc
loco ad verbum transcribenda esse censui.

IV Archetypi igitur scriptura partim ex iis quae Poli-

tianus et Victorius ex ipso libro adnotaverunt vel rece· Α

perunt, partim ex apographis quae nunc supersunt pe-
tenda fuit.

Politiani excerpta leguntur in exemplo principis
editionis scriptorum rei rusticae a. 1472 Venetiis apud
Nicolaum Iensonum impressae, quod nunc in publica bi-
bliotheca Parisina servatur. in eo enim manu Politiani
a. 1482 scripturaecodicis, qui tunc Florentiae in biblio-
theca S. Marci erat, ita adnotatae sunt, ut, quidquid aliter
in manu scripto libro atque in edito exemplo legeretur,
vel in marginibus vel inter versus editionis adscriberetur.

Victorius, qui ipse quoque codicem tum, cum in
Marciana bibliotheca erat, usurpavit, Catonis et Varronis
libros de re rustica una cum ‘explicationibus suarum in
Catonem, Varronem, Columellam castigationum’ a. 1541
Lugduni apud Sebastianum Gryphium edidit. is autem
non solum Catonis et Varronis libros, qui in antiquioribus
editionibus vehementer corrupti ferebantur, primus ex
vetere codice emendavit, sed etiam in explicationibus
lectiones manu scripti libri saepe indicavit, nonnullis locis
etiam notam mendi in vetere codice adpositam esse ad-

