PRAEFATIO

Editionis minoris, qua H e n ri c u s Κ e i 1 anno
MDCCCLXXXIX Varronis rerum rusticarum libros per-
purgaverat, exemplaria cum divendita essent et bibliopola
honestissimus curam iterandae recensionis a me suscipi
voluisset, neque viri gravissimi quocum et amicitiae et
pietatis vinculo coniunctus fui memoriae neque officinae
illustrissimae patronorum voluntati meam operam dene-
gandam esse ratus quicquid vidi ab aliis allatum esse ad
emendandos hos libros colligere, verba scriptoris intenta
cura examinare, apparatum criticum retractare coepi. De
subsidiis criticis quibus Keilius usus est et de ratione qua
pristinam scripturam codicis archetypi recuperari posse
censuit cum nemo post illum dubitaverit neque ipse cur
dubitarem haberem, diserte praemonitum volui, me in
eis acquievisse quae ille diligenti opera et consilio pru-
denti composuit, nisi quod bipertitum quem voluerat esse
apparatum in formam magis simplicem revocare malui.
Nonnulla, quae minus recte in apparatu exhibita erant, in
commentario aliquot annis post edito dudum correcta
sunt: has correctiones et alias quasdam ex maiore editione
petitas in apparatum transtuli nec quicquam praeterea ad-
notavi. Archetypi scripturas plerumque sanissimo iudicio
· iam Keilius redintegravit, quem ita secutus sum, ut potius
perspicuitati quam brevitati consulerem. In rebus ortho-
graphicis archetypi scripturam edidi, in qua re inconstan-
tiae crimen minime fugiendum esse existimavi. Admisi
igitur maioris, minoris, praemzctz‘ionis et similia, neque ad-
similationem quam dicunt restitui nisi ubi in libris inveni.
— Testimonia iterum adscribenda ex editione maiore non

a*

