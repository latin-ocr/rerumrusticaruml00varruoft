- PRAEFATIO ι IX

tores rei rusticae cum adnotatione et apparatu critico-
ederet. nam quae ad emendationem ipse contulit, ea
omnia fere in adnotationibus subiectis proposuit, verba
ipsa paucis locis mutavit. ad Gesneri editionem Schnei-
derus se accommodavit, qui a. 1794 hos scriptores cum
commentario edidit, eruditione et scientia rerum optime
ad eam rem paratus, sed prava fiducia veterum editionum
ante Victorium impressarum saepe in errorem inductus.
Ex iis qui praeter editores emendationi horum libro-
rum operam dederunt primum Adrianus Turnebus ante
Victorii editionem nonnullos Varronis locos in adversariis
tractavit et quaedam probabiliter emendavit. deinde
Iosephus Scaliger, cuius notae in Varronis de re
rustica libros in editione Parisina a. 1569 primum editae
sunt, lectionibus a Victorio ex Marciano codice prolatis
usus in corruptis verbis emendandis plurimum operae ct
studii collocavit, sed nimio quodam prisci sermonis studio
captus et artificioso dicendi genere delectatus pauca quae
probari sano iudicio possent protulit. Fulvii Ursini
notae ad Varronem Romae a. 1587 editae sunt. is cum
Varronis sermonem glossis et interpolationibus vehemen-
ter corruptum esse sibi persuasisset, id maxime egit, ut
his additamentis, quae quidem indagasse sibi visus erat,
remotis genuinum scriptoris sermonem restitueret. qua in
re quamquam immoderata licentia usus permulta, de qui-
bus nulla dubitatio esse debebat, delevit, tamen illud recte
intellexit, iustum verborum ordinem saepius interpositis
singulis verbis, quae a Varrone scribi non poterant, sed
errore librariorum addita sunt, in manu scriptis libris
perturbatum esse. longae et diffusae, sed parum fruc-
tuosae sunt disputationes Iulii Pontederae in ‘antiqui-X
tatum latinarum graecarumque enarrationibus atque emen-
dationibus' Patavii a. 1 740 editis, quibus in primis Catonis
et Varronis libros singulari industria illustrare et emen-
dare studuit. sed ne nostra quidem aetate, priusquam ad
incorruptum scripturae fontem aditus patefactus esset,
multum profici in emendatione horum librorum potuit,

